Bruno Rampini
era uno tanto perfetto,
ma tanto perfetto,
ma tanto,
che ormai non leggeva più.

Non ascoltava più musica.

Non andava più neanche al cine.

Forse,
portava a spasso il cane.

Quando c'era da votare,
votava quello giusto.

Quando c'era da parlare,
qualcosa diceva sempre.

Quando c'era da attraversare
non guardava neanche più.

E fu così che Bruno Rampini,
quello che più perfetto non si può,
la motrice non la vide subito,
e quando la vide, si disse,

"Va be', si sposterà lei."

Mauri Favaron - Agosto 2018
