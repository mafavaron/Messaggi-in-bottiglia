## Ancora qui?


Scusi, mi faccia un po' capire.

No, perché proprio vorrei.

Insomma, ma lei, perché esiste?



No, non faccia quella faccia lì.

Me lo dica.

Ah, non me lo dice?

Lo saprà, no?



Ah, non me lo vuole dire.



Ma scusi:

non tiene a una squadra;

non vota giusto;

non ha il telefonino giusto;

e pretende, anche, di esistere?



Ah, ci ha anche lei molte cose da dire.

Ma si rende conto,

che delle sue parole

non ce ne importa niente?



Ancora qui.

Ma allora non è che non ha capito:

è che lei non *vuole* proprio capire!

